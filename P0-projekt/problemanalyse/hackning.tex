\subsubsection{Sikkerhedskritisk software}
Ved at køre i de automatiserede køretøjer er der mange sikkerhedsmæssige fordele, idet mennesker laver fejl som koster mange menneskers liv. Ved at gøre forskellige funktioner elektroniske mindsker man menneskelige fejl. Dog er der visse usikkerheder ved at lægge sin lid til maskinen alene. Usikkerheden ligger blandt andet i, at man som i alle andre elektroniske systemer kan `hacke' sig ind og ændre ved systemet.

Producenterne vil gerne skabe en sikkerhed, hvad angår de elektroniske og automatiske køretøjer. Der bliver derfor lagt meget forskning i at forhindre, at det bliver til en virkelighed. Forskningen bliver foretaget af forskellige sikkerhedsforskere, som forsøger at påvise så mange fejl og usikkerheder ved køretøjet som muligt. Dette foregår ved at de selv `hacker' bilerne, og på den måde påviser under kontrollerede forhold, hvilke risici der er ved at automatisere flere af køretøjets funktioner \cite{Jeep1}.

Et eksempel er sikkerhedsforskeren Charlie Miller og direktøren for IOactive Chris Valasek, som har brugt over et års forskning på at undersøge og påvise, hvordan man kan overtage kontrollen af en Jeep ved hjælp af en såkaldt zero-day exploit. Under forsøget opdagede de en fejl ved infotainment systemet, Harman uConnect, at internetforbindelsen igennem netværket Sprint, havde porten 6667 stående åben. Dette gav dem mulighed for at koble sig til bilen via deres smartphone over det cellulære netværk. Charlie og Chris var via en femtocell i stand til at fjernstyre Jeepen helt op til 110km væk. Under angrebet på Jeepen, var de i stand til blandt andet at styre rattet under en bakkemanøvre, sætte bremserne ud af funktion og skifte gear. Herudover nogle mindre ting som at styre klimaanlægget, sædevarmen, radioen, vinduesviskerne og sprinklervæsken \cite{Jeep1}\cite{Jeep2}.

Chris og Charlie har efterfølgende indberettet fejlene, de fandt under forsk-ningen til Chrysler og Sprint, som var hurtige til at få rettet fejlene og få lukket den åbne port. Herudover fik Chrysler kaldt de fejlproducerede biler tilbage og fik lavet en opdatering, som blev tilgængelig for ejerne af bilerne, hvor de selv kunne udføre opdateringen af bilen \cite{Jeep1}.  


Et andet eksempel er en nylig forskning der blev udført af Kevin Mahaffey, som er medstifter af mobilsikkerhedsfirmaet Lookout og Marc Rogers, som er sikkerhedsforsker for CloudFlare. De har over to år forsket i den elektroniske arkitektur i en Tesla Model S. Her fandt de to sårbarheder i systemet, som begge krævede at man til at starte med havde fysisk adgang til køretøjet og adgang til køretøjets infotainment system, som er et system som blandt andet kan styre om bilen er tændt eller slukket. Udover det opdagede forskerne også, at infotainment systemet benyttede sig af en gammel browser opdatering, som havde en fire år gammel sårbarhed, dette gjorde det muligt for en potentiel hacker at udføre et angreb helt uden fysisk adgang til bilen.

Teoretisk set kunne en hacker lave en ondsindet hjemmeside, som gav ham adgang til infotainment systemet hvis en ejer af en Tesla besøgte hjemmesiden fra sin bil.

Dog blev denne metode ikke testet af Kevin og Marc, men at finde sådan en sårbarhed i systemet er ikke utænkeligt, da Tesla for nyligt har udgivet en opdatering til deres Tesla Model S, som netop skulle forhindre en lignende type usikkerhed.  Formålet med den lange undersøgelse af Teslas køretøj var at se hvilke fejl Tesla og derfor også andre bilproducenter kunne have begået af sikkerhedsmæssige fejl \cite{Tesla}.


Et tredje eksempel, handler om de selvkørende bilers Lidar system og en nyligt sårbarhed opdaget af Jonathan Petit. Lidarsystemets funktion er at ``scanne'' alt, hvad der er rundt om bilen. Ved hjælp af en laserpointer og en Raspberry Pi er det muligt, at vildlede lidarsystemet til at opfange ikke eksisterende objekter. Denne ``hacking'' af lidarsystemet kan udføres i op til 100 meter radius fra bilen. Dette betyder, at man kan snyde bilen til fuld stop eller få den til at foretage en  undvigelsesmanøvre for fantomobjekter. Petit udtaler selv, at problemet ville kunne løses ved at have et system som, filtrerede alle umulige objekter fra ved hjælp af andre systemer så som radar \cite{Lidar}.
