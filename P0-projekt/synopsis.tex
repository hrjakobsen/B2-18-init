Denne rapport indeholder en problemanalyse af emnet selvkørende biler. I analysen bliver der kigget på både teknologiske og samfundsmæssige årsager. Efter problemanalysen findes en problemafgrænsning hvor der kigges nærmere på hvorfor en selvkørende bil bliver nødt til at kunne adskille forskellige typer af trafikanter, for sikkert at kunne køre rundt på vejene. Til sidst opstiller vi på baggrund af problemanalyse og problemafgrænsning, en problemformulering som giver anledning til at beskæftige sig videre med dette emne.
